160 PRAEFATIO.

implicatione, ingenii humani infirmitate, se convertunt ; in hoc
nihilo tamen modestiores, cum malint communem hominurn
et rerum conditionem causari quam de seipsis confiteri. Quin
illis hoc fere solenne est, ut quicquid ars aliqua non attingat id
ipsum ex eadem arte impossibile esse statuant. Neque vero
damnari potest ars, quum ipsa disceptet et judicet. Itaque id
agitur, ut ignorantia etiam ab ignominia liberetur. Atque
quae tradita et recepta sunt ad hunc lere modum se habent:
quoad opera sterilia, quaestionum plena ; incrementis suis tarda
et languida; perlectionem in toto simulantia, sed per partes
male impleta; delectu autem popularia et authoribus ipsis
suspecta, ideoque artificiis quibusdam munita et ostentata.
Qui autern et ipsi experiri et se scientiis addere uanumque
fines prolerre statuerunt, nec illi a receptis prorsus desciscere
ausi sunt, nec sontes rerum petere. Verum se magnum quid·
dam consequutos putant si aliquid ex proprio inserant et
adjiciant3 prudenter secum reputantes, se in assentiendo
modestiam, in adjiciendo libertatem tueri posse. Verum dum
'opinionibus et moribus consulitur, mediocritates istae laudatae
in magnum scientiarum detrimentum cedunt. Vix enim datur
authores simul et admirari et superare. Sed fit aquarum more,
quae non altius ascendunt quam ex quo descenderunt. Itaque
hujusmodi homines emendant nonnulla sed pamm promovent,
et proficiunt in melius non in majus. Neque tamen defuerunt,
qui ausu majore omnia integra sibi duxerunt, et ingenii impetu
usi, priora prosternendo et destruendo aditum sibiet placitis
suis lecerunt3 quorum tumultu non magnopere profectum est:
quum philosophiam et artes non re ac opere amplificare, sed
placita tantum permutare atque regnum opinionum in se trans·
ferre contenderint3 exiguo sane fructu, quum inter errores
oppositos errandi causae sint fere communes. Si qui autem
nec alienis nec propriis placitis obnoxii, sed libertati faventes,
ita animati fuere ut alios secum simul quaerere cuperent; illi
sane affectu honesti, sed conatu invalidi fuerunt. Probabiles
enim tantum rationes secuti videntur, et argumentorum ver-
tigine circumaguntur, et promiscua quaerendi licentia severita-
tem inquisitionis enervarunt. Nemo autem reperitur, qui in
rebus ipsis et experientia moram lecerit legitimam. Atque
nonnulli rursus qui experientiae undis se commisere et fere

 

