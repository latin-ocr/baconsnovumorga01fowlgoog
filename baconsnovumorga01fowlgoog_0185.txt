162 PRAEFATIO.

foelicitate fortuita, desperandum est. Neque enim ingeniorum
quantacunque excellentia, neque experiendi alea saepius re·
petita, ista vincere queat. Vestigia filo regenda sunt: omnisque
via, usque a primis ipsis sensuum perceptionibus, certa ratione
munienda. Neque haec ita accipienda sunt, ac si nihil omnino
tot saeculis, tantis laboribus, actum sit. Neque enim eorum
quae inventa sunt nos poenitet. Atque antiqui certe, in iis
quae in ingenio et meditatione abstracta posita sunt, mirabiles
se viros praestitere. Verum quemadmodum saeculis prioribus,
cum homines in navigando per stellarum tantum observationes
cursum dirigebant, veteris sane continentis oras legere potue-
runt, aut maria aliqua minora et mediterranea trajicere;
priusquam autem oceanus trajiceretur et novi orbis regiones
detegerentur, necesse luit usum acus nauticae, ut ducem viae
magis fidum etcertum, innotuisse: simili prorsus ratione, quae
hucusque in artibus et scientiis inventa sunt, ea hujusmodi
sunt ut usu, meditatione, observando, argumentando, reperiri
potuerint; utpote quae sensibus propiora sint et communibus
notionibus sere subjaceant3 antequam vero ad remotiora et
occultiora naturae liceat appellere, necessario requiriturv ut
melior et perfectior mentis et intellectus humani usus et
adoperatio introducatur.

Nos certe, aeterno veritatis amore devicti, viarum incertis et
arduis et solitudinibus nos commisimus; et divino auxilio freti
et innixi, mentem nostram et contra opinionum violentias et
quasi instructas acies, et contra proprias et internas haesita·
tiones et scrupulos, et contra rerum caligines et nubes et
undequaque volantes phantasias, sustinuimus3 ut tandem magis
fida et secura indicia viventibus et posteris comparare posse-
mus. Qua in re si quid profecerimus, non alia sane ratio nobis
viam aperuit quarn vera et legitima spiritus humani humiliatio.
Omnes enim ante nos, qui ad artes inveniendas se applicuerpnt,
conjectis paulisper in res et exempla et experientiam oculis,
statim, quasi inventio nil aliud esset quam quaedam excogita-
tio, spiritus proprios ut sibi oracula exhiberent quodammodo
invocarunt. Nos vero inter res caste et perpetuo versantes,
intellectum longius a rebus non abstrahimus quarn ut rerum
imagines et radii (ut in sensu fit) coire possint; unde fit, ut
ingenii viribus et excellentiae non multum relinquatur. Atque

 

