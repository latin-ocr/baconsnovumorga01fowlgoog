430 NOVUM ORGANUM.

Item dentes in animalibus terrestribus, et rostra in avibus,
sunt instantiae conformes ,· unde manifestum est, in omnibus
animalibus perlectis fluere duram quandam substantiam
versus os.

Item non absurda est similitudo et conformitas illa, ut
homo sit tanquam planta inversa. Nam radix nervorum
et facultatum animalium est caput3 partes autern seminales
sunt infimae, non computatis extremitatibus tibiarum et
brachiorum. At in planta, radix (quae instar capitis est)
regulariter infimo loco collocatur3 semina autem supremo.

Denique illud omnino praecipiendum est et saepius monen-
dum; ut diligentia hominum in inquisitione et congerie Natu·
ralis Historiae deinceps mutetur plane, et vertaturin contrarium
ejus quod nunc in usu est. Magna enim hucusque atque adeo
curiosa luit hominum industria in notanda rerum varietate
atque explicandis accuratis animalium, herbarum, et fossilium
differentiis3 quarum pleraeque magis sunt lusus naturae quam
seriae alicujus utilitatis versus scientias Faciunt certe hujus·-
modi res ad delectationem, atque etiam quandoque ad praxin 3
verum ad introspiciendam naturam parum aut nihil. ltaque
convertenda plane est opera ad inquirendas et notandas rerum
similitudines et analoga, tam in integralibus quam partibus.
Illae enim sunt quae naturam uniunt, et constituere scientias
incipiunt ⁸⁹.

Verum in his omnino est adhibenda cautio gravis et severa;
ut accipiantur pro instantiis conformibus et proportionatae illae,
quae denotant similitudines (ut ab initio diximus) physicas;
id est, reales et substantiales et immersas in natura, non ior·
tuitas et ad speciem; multo minus superstitiosas aut curiosas,
quales naturalis magiae scriptores ⁹⁰ (homines levissimi, et in
rebus tam seriis quales nunc agimus vix nominandi) ubique
ostentant; magna cum vanitate et desipientia, inanes simili-

θ’ These remarks are hardly worthy of Bacon’s penetration. To the
successful investigation of sciense it is quite as essential to note the
differences as the resemblances of things. His contrast of the two opposed
mental types in i. 5 5 is iar justes and sounder than this paragraph.

⁰⁰ Cp. De hugmentis ili. 5, and Aditus ad Historiam sympathiae et
Antipathiae Rerum (E. and S.‚ vol. ii. p. 81).

 

