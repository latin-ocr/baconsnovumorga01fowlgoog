LIB. II. 31. 439

humanae, reddatur intellectus attonitus et ligatus et quasi
maleficiatus quoad illa, ita ut curn aliis consuescere non
possit, sed cogitet nihil ejus generis fieri posse nisi eadem
via qua illa effecta sunt, accedente tantummodo diligentia
majore et praeparatione magis accurata ¹⁵.

Contra, illud ponendum est pro certo: vias et modos effi·
ciendi res et opera, quae adhuc reperta sunt et notata, res
esse plerunque pauperculas ; atque omnem potentiam majorem
pendere et ordine derivari a lontibus formarum, quarum nulla
adhuc inventa est ¹⁸.

Itaque (ut alibi diximus ¹⁷) qui de machinis et arietibus,
quales erant apud veteres, cogitasset, licet hoc lecisset obnixe
atque aetatem in eo consumpsisset, nunquam tamen inci· „
disset in inventum tormentorum igneorum operantium per
pulverem pyrium. Neque rursus, qui in lanificiis et serico
vegetabili observationem suam et meditationem collocasset,
unquam per ea reperisset naturam vermis aut serici bomby-
cini.

Quocirca omnia inventa, quae censeri possunt magis nobilia
(si animum advertas), in lucem prodiere, nullo modo per
pusillas enucleationes et extensiones artium, sed omnino per
casum. Nihil autem repraesentat ¹⁸ aut anticipat casum
(cujus mos est ut tantum per longa saecula operetur), praeter
inventionem formarum ¹⁹.

Exempla autern hujusmodi instantiarum particularia nihil
opus est adducere, propter copiam eorundem. Nam hoc
omnino agendum3 ut visitentur et penitus introspiciantur
omnes artes mechanicae, atque liberales etiarn (quatenus ad

¹⁸ C .i.6, 85.

¹⁶ (ἕξ. i. 75, ii. a, 17. De Augmentis iii. 4 (E. and S, vol. i. pp. 564-
56⁶).

¹⁷ See i. 109.

¹⁸ See note on this word at the end os i. ¹09·

¹⁹ Cp. ii. 3 ad lin: ‘Atqui formas novit, is naturae unitatem in materiis
dissimillimis complectitur3 itaque quae adhuc sacta non sunt, qualia nec
naturae vicissitudines, neque experimentales industriae, neque casus ipse,
inactum unquam perduxissent, neque cogitationem humanam subitura
hument, detegere et producere potest. Quae ex formarum inventione
sequitur contemplatio vera, et operatio libera!

 

