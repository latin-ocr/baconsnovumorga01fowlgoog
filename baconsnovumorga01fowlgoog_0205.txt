182 PRAEFATIO.

suerit. Itaque ars illa dialecticae, sero (ut diximus) cavens,
neque rem ullo modo restituens, ad errores potius figendos
quam ad veritatem aperiendam valuit. Restat unica salus
ac sanitas, ut opus mentis universum de integro resumatur;
ac mens, jam ab ipso principio, nullo modo sibi permittatur,
sed perpetuo regatur3 ac res veluti per machinas conficiatur.
Sane si homines opera mechanica nudis manibus, absque
instrumentorum vi et ope, aggressi essent, quemadmodum
opera intellectualia nudis sere mentis viribus tractare non
dubitarunt, paruae admodum fuissent res quas movere et
vincere potuissent, licet operas enixas atque etiam conjunctas
praestitissent. Atque si paulisper morari, atque in hoc ipsum
exemplum, veluti in speculum, intueri velimus; exquiramus
(si placet) si sorte obeliscus aliquis magnitudine insignis ad
triumphi vel hujusmodi magnificentiae decus transferendus
esset, atque id homines nudis manibus aggrederentur, annon

⁴ hoc magnae cujusdam esse dementiae spectator quispiam rei

sobrius fateretur? Quod si numerum augerent operariorum, ,
atque hoc modo se valere posse confiderent, annon tanto
magis? Sin autem delectum quendam adhibere vellent, atque
imbecilliores separare, et robustis tantum et vigentibus uti,
atque hinc saltem se voti compotes sore sperarent, annon
adhuc eos impensius delirare diceret? Quin etiam si hoc ipso
non contenti, artem tandem athleticam consulere statuerent,
ac omnes deinceps manibus et lacertis et nervis ex arte bene
unctis et medicatis adesse juberent, annon prorsus eos dare
operam ut cum ratione quadam et prudentia insanirent,
clamaret? Atque homines tamen simili malesano impetu
et conspiratione inutili seruntur in intellectualibus; dum ab
ingeniorum vel multitudine et consensu vel excellentia et
acumine magna sperant, aut etiam dialectica (quae quaedam
athletica censeri possit) mentis nervos roborant; sed interim,
licet tanto studio et conatu, (si quis vere judicaverit) intel-
lectum nudum applicare non desinunt. Manifestissimum
autem est, in omni opere magn0, quod manus hominis prae-
stat, sine instrumentis et machinis, vires nec singulorum
intendi nec omnium coire posse.

ltaque ex hisquae diximus praemissis, statuimus duas esse
res dequibus homines plane monitos volumus, ne sorte illae

 

