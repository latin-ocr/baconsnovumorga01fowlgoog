476 NOVUM ORGANUM,

sunt inflammabilia‚ qualia sunt sulphur, caphura, naphtha, et
hujusmodi, cum eorum misturis; quae citius et facilius conci·
piunt flammam quarn pulvis pyrius‚ si non impediantur: ex
quo liquet appetitum inflammandi per se effectum illum stu·
pendum non operari. Alterum eorum quae flammam fugiunt
et exhorrent, qualia sunt sales omnes. Videmus enim, si ja·
ciantur in ignem, spiritum aqueum erumpere cum fragore
antequam flamma concipiatur3 quod etiam leniter fit in foliis
paulo contumacioribus, parte aquea erumpente antequam ole-
osa concipiat flammam. Sed maxime cernitur hoc in argento
vivo, quod non male dicitur aqua mineralis. Hoc enim, absque
inflammatione, per eruptionem et expansionem simplicem vires
pulveris pyrii fere adaequat; quod etiam admixtum pulveri
pyrio ejus vires multiplicare dicitur.

(8) Similiter sit natura inquisita, Transitoria Natura Flam·
mae, et Extinctio ejus Momentanea. Non enim videtur natura
flammea hic apud nos figi et consistere, sed singulis quasi
momentis generari, et statim extingui. Manifestum enim est
in flammis, quae hic continuantur et durant, istam durationem
non esse ejusdem flammae in individuo, sed fieri per succes·
sionem novae flammae seriatim generatae, minime autem
manere eandem flammam numer03 id quod facile perspicitur
ex hoc, quod, subtracto alimento sive fomite flammae, flamma
statim pereat. Bivium autem circa hanc naturam tale est.
Momentanea ista natura aut fit remittente se causa quae eam
primo genuit, ut in lumine, sonis, et motibus (quos vocant)
violentis; aut quod flamma in natura sua possit hic apud nos
manere, sed a contrariis naturis circumfusis vim patiatur et
destruatur ¹⁶.

¹⁶ Theextinction of aflame is, of course, due to the supply of oue or
other of the gases‚ hythe combination of which it is produced, heinr
cut off. So far is atmospheric air from being inimical to flame thar, in by
very far the great majority of cases, the oxygen which is contained in air
is one of the gases by the combination of which llame is generated. At the
sometime, when oxygen is carried to the very heart oia fleme, it instantly
consumes the other gas, and so may extinguish the llame by destroying one
of its constituente.

On the nature of Flame (of which Bacon was quite ignorant), see
Tyndall's Heat a Mode of Molion, rud Ed, ς 49, &c.‚ or wnrs'
Dictionary of Chemistry‚ article ‘ Combustion.'

 

