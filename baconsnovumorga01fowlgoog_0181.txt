158 PRAEFATIO.

omnem illam librorum varietatem qua artes et scientiae ex·
ultant diligentius introspiciat, ubique inveniet ejusdem rei
repetitiones infinitas, tractandi modis diversas, inventione prae·
occupatas3 ut omnia primo intuitu numerosa, sacto examine
pauca reperiantur. Et de utilitate aperte dicendum est,
sapientiam istam quam a Graecis potissimum hausimus pueri·
tiam quandam scientiae videri, atque habere quod proprium
est puerorum, ut ad garriendum prompta, ad generandum
invalida et immatura sit. Controuersiarum enirn ferax, operum
effoeta est. Adeo ut fabula illa de Scylla in literarum statum,
qualis habetur, ad vivum quadrare videatur; quae virginis os
et vultum extulit, ad uterum vero monstra latrantia succinge·
bantur et adhaerebant. Ita habent et scientiae quibus in·
suevimus generalia quaedam blandientia et speciosa, sed cum
ad particularia ventum sit, veluti ad partes generationis, ut
fructum et opera ex se edant, turn contentiones et oblatrantes
disputationes exoriuntur, in quas desinunt, et quae partus
locum obtinent. Praeterea, si hujusmodi scientiae plane res
mortua non essent, id minime videtur eventurum luisse quod
per multa jam saecula usu venit, ut illae suis immotae lere
haereant vestigiis, nec incrementa genere humano digna sumant:
eo usque, ut saepenumero non solum assertio maneat assertio
sedetiam quaestio maneat quaesti0, et per disputationes non
solvatur sed figatur et alatur, omnisque traditio et successio
disciplinarum repraesentet et exhibeat personas magistri et
auditoris, non inventoris et ejus qui inventis aliquid eximium
adjiciat. In artibus autem mechanicis contrarium evenire
videmus; quae, ac si aurae cujusdam vitalis forent participes,
quotidie crescunt et perficiuntur, ct in primis authoribus rudes
plerunque et sere onerosae et informes apparent, postea vero
novas virtutes et commoditatem quandam adipiscuntur, eo
usque, ut citius studia hominurn et cupiditates deficiant et
mutentur, quam illae ad culmen et perfectionem suam per-
venerint. Philosophia contra et scientiae intellectuales, sta-
tuarum more, adorantur et celebrantur, sed non promoventur.
Quin etiam in primo nonnunquam authore maxime vigent, et
deinceps degenerant. Nam postquam homines dedititii facti
sint et in unius sententiam (tanquam pedarii senatores) coi·
erint, scientiis ipsis amplitudinem non addunt, sed in certis

 

