LIB. ll. 36. 475

appetitu se dilatandi, postquam fuerit inflammatum aut ab
appetitu mixto spiritus crudi, qui rapide fugit ignem, etex eo
circumfusO, tanquam ex carcere, violenter erumpit. Schola
autem et vulgaris opinio tanturn versatur circa priorem illum
appetitum. Putant enirn homines se pulchre philosophari, si
asserant flammam ex forma elementi necessitate quadam
donari locum ampliorem occupandi quam idem corpus ex-
pleverat cum subiret t'orrnam pulveriS, atque inde sequi motum
istum. Interim minime advertunt, licet hoc verum sit, posito
quod flamma generetur, tamen posse impediri flammae gene-
rationem a tanta mole, quae illam comprimere et suffocare
queat; ut non deducatur res ad istam necessitatem de qua
loquuntur. Nam quod necesse sit fieri expansionem, atque
inde sequi emissionem aut remotionem corporis quod obstat,
si generetur flamma, recte putant. Sed ista necessitas plane
evitatur, si moles illa solida flammam supprimat antequam
generetur. Atque videmus flammam, praesertim in prima
generatione, mollem esse et lenem, et requirere cavum in quo
experiri et ludere possit Itaque tanta violentia huic rei per
se assignari non potest. Sed illud verum; generationem hu·
jusmodi flammarum flatulentarum‚ et veluti ventorum igneo-
rum, fieri ex conflictu duorum corporum, eorumque naturae
inter se plane contrariae; alterius admodum inflammabilis,
quae natura viget in sulphure3 alterius flammam exhorrentis
qualis est spiritus crudus qui est in nitr03 adeo ut fiat con-
flictus mirabilis, inflammante se sulphure quantum potest
(narn tertium corpus, nimirum carbo saliciS, nil aliud iere
praestat, quam ut illa duo corpora incorporet et commode
uniat), et erumpente spiritu nitri quantum potest, et una se
dilatante (nam hoc iaciunt et aer, et omnia cruda, et aqua,
ut a calore dilatentur), et per istam fugam et eruptionem in·
terim flammam sulphuris, tanquam follibus occultis, unde-
quaque exufflante.

Poterant autern esse zizstantiae crucis ¹⁴ circa hoc subjectum
duorum generum. Alterum eorum corporum quae maxime

¹⁴ These ‘crucial instances' dispose of the rival hypothesis, but they do
not establish Bacon's own. To state exhaustively the various possible ex-
planations in au example of this kind implies a sar more scientiflc conception
oi the subject, thau either Bacou or his contemporaries had yet attaiued.

 

